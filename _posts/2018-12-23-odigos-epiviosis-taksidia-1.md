---
layout: post
title: "Οδηγός επιβίωσης για εσένα που ταξιδεύεις πολύ... [ΜΕΡΟΣ 1: Αεροπορικά εισιτήρια και διαμονή σε ξενοδοχείο / airbnb]"
date: 2018-12-23T15:10:00.001+02:00
author: Efstathios Iosifidis
description: Οδηγός επιβίωσης για το πως θα κλείσεις αεροπορικό και που θα μείνεις!!!
tags:
- ταξίδι
- aegean
- booking
- οργάνωση ταξιδίου
- olympic
- easyjet
- ellinair
- ryanair
- airbnb
- συνέδριο
categories:
- ταξίδι
- συνέδριο
- οδηγός επιβίωσης
thumbnail: https://3.bp.blogspot.com/-6pEhTJho89A/XB91ozk0-jI/AAAAAAAAaK8/V-QYTpSFVtgup-Ll-lyqER8Udwu0rRLyQCLcBGAs/s72-c/erik-odiin-539947.jpg
blogger_id: tag:blogger.com,1999:blog-7223234205443938063.post-4435096372273109369
blogger_orig_url: https://eiosifidis.blogspot.com/2018/12/odigos-epiviosis-taksidia-1.html
twitter_text: 'Οδηγός επιβίωσης για εσένα που ταξιδεύεις πολύ... [ΜΕΡΟΣ 1]'
---

![Man at the airport](/post_images/travel/erik-odiin-539947.jpg)

  
Το 2018 ήταν η χρονιά που ταξίδεψα πολύ. Ο λόγος ήταν κυρίως συνέδρια ανοικτού λογισμικού.
  
Σε όλους αρέσει να ταξιδεύουν. Δεν αρέσει όμως σε πολλούς η διαδικασία της οργάνωσης του ταξιδιού. Από την αναζήτηση του εισιτηρίου και της διαμονής, μέχρι το φτιάξιμο της βαλίτσας, φαίνεται εφιάλτης. Φοβούμαστε μήπως ξεχάσουμε κάτι και ίσως το μετανιώσουμε αργότερα. Θα καταγράψω κάποιες κινήσεις που κάνω εγώ και πιθανό να βρείτε χρήσιμες για την οργάνωση του ταξιδιού σας. Βέβαια μπορεί να ξεχάσω κάτι και εγώ, οπότε χρησιμοποιήστε το ως checklist και προσθέστε τις δικές σας απαιτήσεις.
  

## 1. Ημερομηνίες

Συνήθως οι ημερομηνίες των συνεδρίων είναι στάνταρ. Ξέρουμε πότε θα γίνουν. Επομένως ψάχνω εισιτήρια πολύ πριν (2-3 μήνες τουλάχιστον αν δεν είμαι σίγουρος). Αν είμαι σίγουρος ότι θα πάω στο συγκεκριμένο συνέδριο, ψάχνω να βρω εισιτήρια πριν γυρίσω από το τρέχον ταξίδι μου.


## 2. Συγκεντρωτικά έξοδα

Βασικά αυτό το βήμα γίνεται παράλληλα με την αναζήτηση αεροπορικού και διαμονής. Βρίσκω ποια είναι τα συγκεντρωτικά έξοδα για μεταφορά (η μεταφορά συμπεριλαμβάνει και την μεταφορά από το αεροδρόμιο στην πόλη σε περίπτωση που είναι μακρυά και πρέπει να πάρουμε κάποιο λεωφορείο ή τραίνο) και διαμονή και αιτούμαι στο project χρηματική υποστήριξη για να συμμετάσχω στο συνέδριο. Πολλά projects έχουν προγράμματα του στυλ travel support που στηρίζουν τα μέλη τους οικονομικά να ταξιδέψουν και να εκπροσωπήσουν το project. Είναι ένας τρόπος προώθησης του project γιατί θέλει να ευχαριστήσει τα δραστήρια μέλη της κοινότητας για την εθελοντική συνεισφορά τους.

  
![Προϋπολογισμός](/post_images/travel/michael-longmire-689531.jpg)

  
Ζητάω λοιπόν ένα λίγο επαυξημένο ποσό διότι υπάρχει περίπτωση μέχρι να απαντήσει η επιτροπή, να έχουν ανέβει οι τιμές στα αεροπορικά. Αφού γίνει δεκτή η αίτηση με το ποσό που μας στηρίζουν, αγοράζω τα εισιτήρια και την διαμονή. Στην επιστροφή μου, συμπληρώνω μια φόρμα και την αποστέλλω μαζί με τις αποδείξεις στο project (μπορεί και να υπάρχουν διαφορές από τα ζητούμενα ποσά, εάν είναι παραπάνω, επιστρέφεται το ποσό που συμφωνήθηκε ενώ αν είναι παρακάτω, τότε επιστρέφεται περίπου το 80%). Παράλληλα γράφω και ένα blog post που να περιγράφει τι έκανα και τι έμαθα και ευχαριστώ το project που με στήριξε. 
  
  
## 3. Αεροπορικά εισιτήρια

Η ανεύρεση ενός φθηνού (ή καλύτερα προσιτού) εισιτηρίου είναι αποτέλεσμα πολλών παραμέτρων.
  
Αυτά που κοιτάω εγώ είναι τα εξής:
  
* Φροντίζω να φτάνω ημέρα στον προορισμό που πάω για πρώτη φορά. Στην χειρότερη μέχρι 9-10 το βράδυ. Θα είμαι σε νέο τόπο. Όσο καλά προετοιμασμένος να είμαι για το πως θα πάω στο ξενοδοχείο μου, ποτέ δεν ξέρω τι μπορεί να συμβεί. Βέβαια δεν πετυχαίνω πάντα να φτάνω ημέρα αλλά σε αυτή την περίπτωση προετοιμάζομαι από το σπίτι μου.
* Αν έχω ανταπόκριση, δεν θέλω να είναι πολύ μεγάλη (να φτάσω σήμερα και να φεύγω την επομένη το πρωί) ή πολύ μικρή. Στην πρώτη περίπτωση θα χρειαστεί να νοικιάσω κάποιο airbnb κοντά στο αεροδρόμιο και όσο πιο φθηνό γίνεται ενώ στην δεύτερη περίπτωση υπάρχει το άγχος της καθυστέρησης της προηγούμενης πτήσης με αποτέλεσμα να χάσω την επόμενη. Στην περίπτωση της μεγάλης αναμονής κατά την επιστροφή μου, αυτής με την αναχώρηση την επόμενη μέρα, βλέπω μήπως μείνω μια μέρα παραπάνω στον τόπο του συνεδρίου, ώστε μια μέρα μετά να έχει μια πιο "ανθρώπινη" πτήση. Μπορεί η διαμονή μου εκεί να υπερκαλύπτει το κόστος του airbnb της φθηνότερης πτήσης αλλά θα είμαι σίγουρα πιο ξεκούραστος και θα έχω ακόμα μια ημέρα στην πόλη του συνεδρίου.
* Η πολιτική για την χειραποσκευή ή βαλίτσα έχει αλλάξει στις περισσότερες αεροπορικές. Οπότε όταν κλείνετε το εισιτήριο, να βλέπετε και εάν επιτρέπεται χειραποσκευή κλπ. Παραθέτω μερικές ιστοσελίδες από αεροπορικές και τις επιτρεπόμενες αποσκευές (Να έχετε υπόψιν ότι μπορεί να αλλάξει η πολιτική για τις χειραποσκευές. Οπότε να βλέπετε πριν κλείσετε το εισιτήριο.):
  
- Ryan Air ([αποσκευές](https://www.ryanair.com/gr/el/useful-info/help-centre/faq/baggage), [παραδοτέα αποσκευή 10 κιλών](https://www.ryanair.com/gr/el/useful-info/help-centre/faq/baggage/nea-notitkin-attokeuwv-atti-noeubpiou), [Σημαντικό: Πολιτική Αποσκευών της Ryanair](https://www.ryanair.com/gr/el/useful-info/help-centre/faq/baggage/ettitpetoueva-opia-xeipatookevwc), άρθρο από το [scyscanner](https://gr.skyscanner.com/news/airlines/epitrepomena-oria-kai-tips-gia-te-kheiraposkeue-sten-ryanair))
- Easy Jet (δείτε τη [χρέωση αποσκευών](https://www.easyjet.com/el/terms-and-conditions/fees), άρθρο από το [skyscanner](https://gr.skyscanner.com/news/tips/epitrepomena-oria-kai-tips-gia-te-kheiraposkeue-sten-easyjet))
- Aegean ([χειραποσκευές](https://el.aegeanair.com/taksidepste/plirofories-aposkevon/xeiraposkeves/), [αποσκευές](https://el.aegeanair.com/taksidepste/plirofories-aposkevon/epitrepomena-oria-aposkevon/), άρθρο από το [scyscanner](https://gr.skyscanner.com/news/airlines/epitrepomena-oria-aposkeuon-kai-kheiraposkeuon-sten-aegean))
- Ellinair ([αποσκευές και χειραποσκευές](https://el.ellinair.com/article/gr_luggages), άρθρο από [skycanner](https://gr.skyscanner.com/news/airlines/epitrepomena-oria-gia-aposkeues-kai-kheiraposkeues-sten-ellinair))
- Olympic ([αποσκευές και χειραποσκευές](https://www.olympicair.com/el/Info/Baggage/Limits), άρθρο από [scyscanner](https://gr.skyscanner.com/news/airlines/epitrepomena-oria-aposkeuon-kai-kheiraposkeuon-sten-olympic-air))
  
* Κάτι που μπερδεύει πολλούς είναι η χρέωση της χειραποσκευής. πχ στην Ryanair η χρέωση είναι περίπου 6Ε εάν πάρουμε προτεραιότητα (οι περισσότεροι αυτό παίρνουν). Δηλαδή αυτό σημαίνει ότι παίρνεις την χειραποσκευή πάνω στην καμπίνα. Όμως εάν η πτήση πάει με ανταπόκριση σε άλλο αεροδρόμιο, πρέπει να πληρωθεί και εκεί η προτεραιότητα, οπότε στην ουσία πληρώνουμε για 3 χειραποσκευές.

* Τέλος αυτό που φοβίζει εμένα είναι το boarding pass. Σε αρκετές εταιρίες πρέπει να εκτυπωθεί το boarding pass. Το θέμα είναι ότι όταν είσαι στο εξωτερικό και ανοίξει το δωρεάν check-in, θα πρέπει να βρεις μαγαζί να εκτυπώσεις το boarding pass σου. Εγώ προσπαθώ να τα έχω με εφαρμογή στο κινητό μου. Οι περισσότερες αεροπορικές έχουν δικιά τους εφαρμογή και μου δίνουν το barcode του boarding pass. Εάν δεν είστε της τεχνολογίας, καλό είναι να κάνετε το check-in και να πληρώσετε ένα ποσό της τάξης των 5Ε για να μην χρειάζεται να ψάχνετε μέρος να το εκτυπώσετε. Θεωρητικά θα υπάρχει κάποιος ντόπιος στο συνέδριο που μπορώ να του πω να μου το εκτυπώσει ή ακόμα και στο ξενοδοχείο ή στο airbnb φαντάζομαι μπορούν να με εξυπηρετήσουν. Χρησιμοποιώ εφαρμογές όπως το [PassAndroid](https://play.google.com/store/apps/details?id=org.ligi.passandroid&hl=el&rdid=org.ligi.passandroid) που αποθηκεύει το εισιτήριό μου. Μια εναλλακτική είναι το [WalletPasses](https://play.google.com/store/apps/details?id=io.walletpasses.android&rdid=io.walletpasses.android).
  

![Φτερό αεροπλάνου](/post_images/travel/jakob-owens-209005.jpg)

  
**ΑΝΑΖΗΤΗΣΗ**

Υπάρχουν πολλά site που μπορείτε να αναζητήσετε. Εγώ αναζητώ στο [https://www.kayak.com](https://www.kayak.com) (υπάρχει και [εφαρμογή στο android](https://play.google.com/store/apps/details?id=com.kayak.android)). Αφού λοιπόν βρω κάτι που να με ενδιαφέρει εδώ, κάνω μια αναζήτηση και στην ιστοσελίδα της αεροπορικής, μήπως το βρω φθηνότερο ή να έχω την δυνατότητα να χρησιμοποιήσω την εφαρμογή της αεροπορικής ώστε να μπορώ να έχω τη δυνατότητα να έχω το boarding pass στο κινητό μου.
  
Άλλες εφαρμογές που μπορείτε να ψάξετε είναι το scyscanner ([site](https://gr.skyscanner.com/), [εφαρμογή android](https://play.google.com/store/apps/details?id=net.skyscanner.android.main)), το Kiwi ([site](https://www.kiwi.com/el/), [εφαρμογή android](https://play.google.com/store/apps/details?id=com.skypicker.main)), easyjet ([site](https://www.easyjet.com/el), [εφαρμογή android](https://play.google.com/store/apps/details?id=com.mttnow.droid.easyjet))
  
* Έχετε υπόψιν ότι κάποιες εταιρίες ότι κάποιες αεροπορικές (πχ Ryan Air) ρίχνουν τις τιμές τους όταν είναι κοντά η ημερομηνία πτήσης και αυτό μπορείτε να το δείτε συνήθως βράδυ (1-2 τα μεσάνυχτα). Υπάρχουν επίσης κάποιες εφαρμογές όπως το [Hopper](https://play.google.com/store/apps/details?id=com.hopper.mountainview.play) ή κατευθείαν το [Google Flights](https://www.google.com/flights) στα οποία μπορείτε να παρακολουθείτε τις πτήσεις που σας ενδιαφέρουν για την διακύμανση τιμών.
  
* Να έχετε τέλος υπόψιν ότι ΟΛΕΣ οι αεροπορικές δεν προσφέρουν δωρεάν γεύμα. Οι low cost προσφέρουν γεύμα επί πληρωμή. Το ίδιο και νερό. Οπότε φροντίστε να προμηθευτείτε από το σπίτι το φαγητό σας και το νερό θα το πάρετε όταν περάσετε τον έλεγχο (λόγω των 100ml σε υγρό μικρό μπουκαλάκι). Τα duty free προσφέρουν νερό (στο εξωτερικό βέβαια είναι πανάκριβο).
  
* Συχνό λάθος είναι το όνομα του "επιβάτη". Κατά την αγορά του εισιτηρίου, λογικά θα σας ζητηθεί όνομα κλπ που θα καταχωρηθεί και στην αεροπορική εταιρία. Φροντίστε να είναι όλα στα Λατινικά γράμματα, όπως το γράφει στην ταυτότητά σας (ή διαβατήριο). Καλύτερα είναι να έρθει ένα τιμολόγιο με το όνομά σας στα αγγλικά παρά να τρέχετε να αλλάζετε το όνομά σας στο σύστημα της αεροπορικής. Μερικές φορές αυτό μπορεί να κοστίσει και μέχρι 100Ε. Οπότε **ΠΡΟΣΟΧΗ**.
    

## 4. Ξενοδοχείο ή bnb

Η αναζήτηση και εδώ γίνεται βάσει διαφόρων παραμέτρων. Οι δικές μου είναι:
  
* Πόσο κοντά είναι στην τοποθεσία του συνεδρίου. Αυτό θα βοηθήσει στο να μην χρειάζεται να πληρώνω καθημερινά ναύλα για μέσα μεταφοράς. Επίσης σε περίπτωση που χρειαστεί να μείνουμε παραπάνω στο συνέδριο για κάποιο party (βράδυ), να μπορώ να επιστρέψω με τα πόδια.
  
* Εάν δεν είμαι κοντά στην τοποθεσία του συνεδρίου, πόσο κοντά είναι οι στάσεις των μέσων μεταφοράς. Πρωτίστως για το συνέδριο αλλά και για την μετακίνησή μου προς και από το αεροδρόμιο (αφού θα κουβαλάω βαλίτσες).
  
* Πόσο κοντά είναι κάποιο super market. Συνήθως έχει κάποια ψιλικατζίδικα αλλά εκεί οι τιμές είναι πολύ ψηλές. Οπότε ένα super market σώζει ζωές κυρίως σε θέματα νερού. Τα ψιλικατζίδικα είναι για ώρα ανάγκης. 
  
* Πόσο κοντά έχει μαγαζιά εστίασης. Αυτό που ενδιαφέρει είναι να μπορώ να φάω κάτι το μεσημέρι και το βράδυ. Συνήθως το μεσημέρι τρώμε στο συνέδριο.
  
* Πόσο κοντά έχει μαγαζί για πρωινό. Τα airbnb δεν περιέχουν πρωινό (όχι όλα και σε μερικά απλά δεν το αναφέρουν). Επίσης μερικά ξενοδοχεία παρέχουν πρωινό με 10Ε την ημέρα ανά άτομο. Οι Έλληνες επειδή δεν έχουν συνηθίσει να τρώνε πρωινό που πληρώνουν 10Ε, συνήθως την βγάζουμε με κάποιο καφέ και αν πεινάμε πολύ και με καμιά πίτα. Στο εξωτερικό τέτοια μαγαζιά μπορούν να βρεθούν και στο μετρό.
  
Αναλόγως την τσέπη και τις ανάγκες του καθενός, επιλέγουμε ανάλογα κάποιο ξενοδοχείο ή δωμάτιο τύπου bnb. Ποια είναι τα πλεονεκτήματα και μειονεκτήματα. 
  
**ΞΕΝΟΔΟΧΕΙΟ**

Στο ξενοδοχείο ξέρω ότι θα έχει σίγουρα πετσέτα, σαμπουάν, χαρτί υγείας και ίσως να έχει και πιστολάκι (αν και δεν το χρειάζομαι). Επίσης κάθε πρωί θα φτιάχνουν το δωμάτιο. Η βαλίτσα αν και δεν είναι ασφαλισμένη, είναι σχετικά ασφαλής. Το ξενοδοχείο παρέχει και υπηρεσία φύλαξης είτε στο χρηματοκιβώτιο στο δωμάτιο είτε στη ρεσεψιόν.
Κάτι το οποίο κοιτάζω πριν κλείσω είναι αν παρέχει δωρεάν πρωινό ή με πληρωμή, εάν θα έχει φόρους για τον δήμο της πόλης και εάν θα έχει wifi. Αν σας ενδιαφέρει, μπορείτε να βλέπετε και για το παρκινγκ αλλά και για υπηρεσία πλύσης ρούχων. Πλύσιμο ρούχων χρειάζεται εάν το ταξίδι διαρκέσει πάνω από 1 εβδομάδα.
  

![Hotel](/post_images/travel/marten-bjork-567436.jpg)

  
**bnb**

Βλέπω την πετιγραφή. Μπορεί να γράφει ότι παρέχει πετσέτα, σαμπουάν και χαρτί υγείας αλλά μερικές φορές ίσως χρειαστεί να πληρώσω extra για αυτές τις παροχές. Αν δεν το γράφει στην περιγραφή, τότε είναι φάουλ ο ιδιοκτήτης και καλό είναι να αναφερθεί (η καλύτερη "λύση" είναι απλά να μην πάτε στον ίδιο την επόμενη φορά). Εάν η επίσκεψή σας διαρκέσει πάνω από εβδομάδα, τότε ρωτήστε εάν θα σας παρέχει πλυντήριο και εάν θα σας παρέχει 2ο σετ κλινοσκεπάσματα (εμένα δεν μου έτυχε γιατί πάω για λιγότερες ημέρες). Μερικά δωμάτια παρέχουν και πρωινό (όχι τίποτα σπουδαίο). Λογικά όλοι παρέχουν wifi. Πιθανό ο ιδιοκτήτης να ζητήσει να πληρώσετε τον φόρο για τον δήμο της πόλης (πρέπει να το γράφει στην περιγραφή όμως).
  
Οι δυο μεγάλες πλατφόρμες που βλέπω για να κλείσω είναι οι: 
  
- [https://www.booking.com](https://www.booking.com)
- [https://www.airbnb.gr/](https://www.airbnb.gr/)
  
Στην πρώτη κλείνω ξενοδοχεία και δωμάτια και στην δεύτερη δωμάτια. Όταν βλέπω στο booking κάποιο ξενοδοχείο, φροντίζω να μπω και στην σελίδα του ξενοδοχείου διότι μερικές φορές τυχαίνει να είναι πιο φθηνά στο ξενοδοχείο (λογικό) ενώ κάποιες φορές είναι το booking φθηνότερο (περίεργο). Επίσης στο booking συνήθως έχει και προσφορές ημέρας. Πριν κλείσω σε ξενοδοχείο, στέλνω ένα mail και τους ρωτάω αν μπορούν να κόψουν απόδειξη που να φαίνεται το όνομά μου και των συνταξιδιωτών μου. Η απόδειξη μας χρησιμεύει για να δικαιολογήσουμε τα έξοδα. Συνήθως λένε ότι μπορούν. Η πλατφόρμα airbnb έχει τη δυνατότητα να εκδώσει απόδειξη που να περιέχει όλα τα ονόματα των συνταξιδιωτών.
  
Αυτά για αρχή. Θα ακολουθήσει η συλλογή πληροφοριών, οργάνωση του ταξιδιού, βαλίτσα, διαχείριση χρημάτων και άλλα πολλά.

![Don't marry, save money and travel](/post_images/travel/dont_marry_save_money.jpg)
