---
layout: post
title: "5 συμβουλές για να μάθετε μια νέα γλώσσα προγραμματισμού"
date: 2021-02-24 12:30:00
description: Θέλετε να γίνετε προγραμματιστές; 5 συμβουλές για να μάθετε εύκολα μια γλώσσα προγραμματισμού.
tags:
  - java
  - python
  - php
  - C
  - γλώσσα προγραμματισμού
  - εκμάθηση
categories:
  - Greek
  - PROGRAMMING
twitter_text: "Θέλετε να γίνετε προγραμματιστές; 5 συμβουλές για να μάθετε εύκολα μια γλώσσα προγραμματισμού."
---

![5 συμβουλές για να μάθετε μια νέα γλώσσα προγραμματισμού](/post_images/misc/love-to-learn.jpg "5 συμβουλές για να μάθετε μια νέα γλώσσα προγραμματισμού"){:height="400px" width="600px"}

Η ασχολία μου με το ελεύθερο λογισμικό περιορίζεται κυρίως σε θέματα engagement (προώθηση, άρθρα, ομιλίες σε συνέδρια, παρουσίες σε συνέδρια κλπ) και σε μεταφράσεις. Η αλήθεια είναι ότι όλα αυτά τα χρόνια, εάν είχα ξεκινήσει την εκμάθηση μιας γλώσσας προγραμματισμού, τώρα θα ήμουν ειδικός.

Από τα χρόνια που ασχολούμαι με το ελεύθερο λογισμικό, έχω έρθει σε επαφή με πολλά άτομα, η πλειοψηφία των οποίων μου έχει πει ότι όλες τις γνώσεις περί μιας γλώσσας προγραμματισμού, δεν τις έμαθε στο πανεπιστήμιο. Όλοι διάβασαν και ασχολήθηκαν μόνοι τους.

Ακόμη μια αλήθεια είναι ότι εάν γνωρίζεις μια γλώσσα προγραμματισμού, είναι εύκολο να μάθεις την επόμενη. Προφανώς γνωρίζεις τον τρόπο εκμάθησης και επίσης πολλές τεχνικές μπορεί να είναι ίδιες.

Ας δούμε όμως κάποια tips για το πως μπορείτε να μάθετε μια ΝΕΑ γλώσσα προγραμματισμού:

## 1. ΑΠΟΦΑΣΙΣΤΕ ΤΟ ΜΕΣΟ ΕΚΜΑΘΗΣΗΣ

Μέσο εκμάθησης εννοείται εάν θα είναι βιβλίο, εάν θα είναι κάποιο ασύγχρονο μάθημα στο διαδίκτυο ή κάποιον άλλο τρόπο που θεωρείτε εσείς ότι σας ταιριάζει. Εάν μάλιστα θέλετε να μάθετε την γλώσσα προγραμματισμού με ένα φίλο σας, τότε φροντίστε να διαβάζετε από τον ίδιο τίτλο. Σε περίπτωση που κάποιος έχει πρόβλημα, μπορεί ο άλλος να τον βοηθήσει.

_Μαθήματα online (δωρεάν και επί πληρωμή):_

- [https://www.w3schools.com/](https://www.w3schools.com/)
- [https://www.udemy.com/](https://www.udemy.com/)
- [https://www.coursera.org/](https://www.coursera.org/)

Πολλές σειρές στο Youtube (τόσο στα Ελληνικά, όσο και στα Αγγλικά)

## 2. ΝΑ ΜΑΘΑΙΝΕΤΕ ΛΙΓΟ ΚΑΘΕ ΜΕΡΑ

Αφού αποφασίσατε το μέσο εκμάθησης, σειρά έχει η συχνότητα. Προσπαθήστε να διαβάζετε από λίγο κάθε μέρα. Αυτό θα είναι πχ 10 λεπτά από τον χρόνο σας; Θα είναι η ολοκλήρωση του κεφαλαίου; Χωρίστε το ανάλογα με τις αντοχές σας.

Θυμηθείτε ότι η συχνότητα είναι πιο σημαντική της ποσότητας. Εάν αφήσετε κάτι, θα σας αφήσει και αυτό.

## 3. ΑΚΟΛΟΥΘΗΣΤΕ ΤΗΝ ΣΕΙΡΑ ΤΟΥ ΜΕΣΟΥ

Όταν ξεκινάτε την ανάγνωση, μην παρακάμπτετε σελίδες, θεωρώντας ότι γνωρίζετε τι λέει. Συνήθως θα παρακάμψετε πολλές σελίδες που μπορεί να έχουν μια πληροφορία που δεν την γνωρίζετε και στις παρακάτω σελίδες να την χρησιμοποιήσουν, οπότε θα ανατρέξετε στα προηγούμενα ή μπορεί και να εκνευριστείτε και να σταματήσετε.  
Οι συγγραφείς του μέσου, έχουν μια λογική σειρά που θα οδηγήσουν σε κάποιο τελικό αποτέλεσμα. Πιθανό να λείπουν κάποιες πληροφορίες για προχωρημένους. Στο χέρι σας είναι να ψάξετε, έχοντας την βάση της γλώσσας προγραμματισμού.

## 4. ΠΩΣ ΝΑ ΜΗΝ ΞΕΧΝΑΩ;

Η απάντηση στην ερώτηση είναι ότι μαθαίνεις με την επανάληψη. Πως θα κάνεις την επανάληψη; Προχώρησε ένα βήμα παραπέρα. Προσπάθησε να λύσεις ασκήσεις που θα κάνουν χρήση των γνώσεων που έμαθες. Έτσι θα μάθεις πως χρησιμοποιείται η τεχνική ή η εντολή.

## 5. ΞΕΚΙΝΑ ΔΙΚΟ ΣΟΥ PROJECT

Με λίγα λόγια εξάσκηση. Όταν ξεκινάς ένα δικό σου project θα ψάχνεις πως γίνεται μια τεχνική που δεν γνωρίζεις-έμαθες. Θα κάνεις μια αναζήτηση πχ σε [stack overflow](https://stackoverflow.com/).

Εσείς μαθαίνετε κάποια γλώσσα προγραμματισμού; Αν ναι, υπάρχουν κάποια tips που θέλετε να τα μοιραστείτε;

Αρχικό post:  
[https://eiosifidis.blogspot.com/2020/01/tips-ekmathisi-glossa-programmatismou.html](https://eiosifidis.blogspot.com/2020/01/tips-ekmathisi-glossa-programmatismou.html)
