---
layout: post
title: "Γιατί να επιλέξετε ένα λογισμικό διαχείρισης έργων ανοιχτού κώδικα;"
date: 2024-08-31 10:00:00
description: Ανακαλύψτε 8 λόγους για να επιλέξετε λογισμικό διαχείρισης έργων ανοιχτού κώδικα, όπως το OpenProject, και βελτιώστε την ασφάλεια και μειώστε κόστος.
tags:
  - OpenProject
  - Project Management
categories:
  - Greek
  - OpenProject
twitter_text: "Γιατί να επιλέξετε ένα λογισμικό διαχείρισης έργων ανοιχτού κώδικα;"
---

![Project Management](/post_images/openproject/openproject.jpeg "Project Management"){:width="320px"}

Αναζητάτε λύσεις λογισμικού διαχείρισης έργων και συγκρίνετε διάφορες επιλογές για να επιλέξετε την καταλληλότερη; Θα έχετε μπλεχτεί σε λέξεις όπως [Jira](https://www.atlassian.com/software/jira), [Trello](https://trello.com/), [Asana](https://asana.com/) κα. Το [OpenProject](https://www.openproject.org/) είναι η κορυφαία λύση ανοιχτού κώδικα στη διαχείριση έργων, που υποστηρίζει τη διαδικασία διαχείρισης καθ' όλη τη διάρκεια του κύκλου ζωής ενός έργου.

Πριν εξετάσουμε λεπτομερώς τα πλεονεκτήματα του ανοιχτού κώδικα, ας δούμε τι ακριβώς σημαίνει ο όρος. Ο ανοιχτός κώδικας δίνει πρόσβαση στον πηγαίο κώδικα ή σε μέρη αυτού, επιτρέποντας τη χρήση, την τροποποίηση, τις προσθήκες και τη διανομή του. Στόχος του είναι να προάγει τη συνεργασία στην ανάπτυξη λογισμικού. Η πρωτοβουλία Open Source [παρέχει μια ολοκληρωμένη περιγραφή](https://opensource.org/osd) του ανοιχτού κώδικα.

## 8 λόγοι για να επιλέξετε λογισμικό ανοιχτού κώδικα

Συχνά ακούμε ότι ο ανοιχτός κώδικας είναι πιο ασφαλής, οικονομικός, προάγει τη συνεργασία και επιταχύνει την αγορά. Ακολουθούν οι λόγοι για τους οποίους θα πρέπει να σκεφτείτε τη χρήση ενός λογισμικού διαχείρισης έργων ανοιχτού κώδικα αντί για μια ιδιόκτητη λύση.

### 1\. Κοινότητα

Οι λύσεις λογισμικού ανοιχτού κώδικα συγκεντρώνουν γύρω τους μια κοινότητα προγραμματιστών και χρηστών. Αυτοί δεν είναι απλώς υποστηρικτές, αλλά συμμετέχουν ενεργά στη δοκιμή, την ανάπτυξη και την προώθηση του προϊόντος, καθώς και στην παροχή υποστήριξης. Μια ποικιλόμορφη παγκόσμια κοινότητα μπορεί να δημιουργήσει περισσότερες ιδέες, να αναφέρει και να διορθώσει σφάλματα, να αναπτύξει και να επιλύσει προβλήματα ταχύτερα από εσωτερικές ομάδες που εργάζονται σε ιδιόκτητες λύσεις. Το [OpenProject διαθέτει μια παγκόσμια, ενεργή κοινότητα](https://community.openproject.org/) που βρίσκεται σε συνεχή επικοινωνία με την εσωτερική ομάδα του OpenProject.

### 2\. Ασφάλεια και αξιοπιστία

Όλοι έχουν πρόσβαση στον κώδικα του λογισμικού ανοιχτού κώδικα. Έτσι, μπορεί να εξεταστεί πιο διεξοδικά από την κοινότητα, εντοπίζοντας λάθη νωρίτερα και επιλύοντας ταχύτερα τα προβλήματα. Επιπλέον, επειδή η κοινότητα εργάζεται πάνω στον κώδικα υπό την καθοδήγηση ειδικών, το λογισμικό μπορεί να γίνει πιο αξιόπιστο χάρη στις περισσότερες δοκιμές. Το [OpenProject μπορεί να εγκατασταθεί τοπικά](https://www.openproject.org/enterprise-edition/), παρέχοντας πλήρη έλεγχο στα δεδομένα, το προϊόν και τη λειτουργία του.

### 3\. Σταθερότητα

Καθώς ο κώδικας είναι δημόσιος, οι χρήστες μπορούν να συνεχίσουν να εργάζονται με το λογισμικό ακόμη και αν οι αρχικοί προγραμματιστές αποφασίσουν να σταματήσουν να εργάζονται σε αυτό. Αυτό είναι ιδιαίτερα σημαντικό για μακροπρόθεσμα έργα. Δεν θα βρεθείτε κλειδωμένοι σε μια λύση, κάτι που θα μπορούσε να συμβεί με ένα ιδιόκτητο λογισμικό. Με τον ανοιχτό κώδικα δεν υπάρχει περιορισμός από τον πάροχο, έχετε την ευελιξία να αναπτύξετε το λογισμικό μόνοι σας ή να επιλέξετε κάποιον εξωτερικό συνεργάτη να το κάνει για εσάς. Ο [κώδικας του OpenProject είναι διαθέσιμος στο GitHub](https://github.com/opf/openproject).

### 4\. Κεντρικότητα του χρήστη

Το λογισμικό ανοιχτού κώδικα βάζει τον χρήστη στο επίκεντρο. Οι αποφάσεις λαμβάνονται για να κάνουν το λογισμικό πιο χρήσιμο για τον χρήστη. Στο OpenProject χρησιμοποιούνται η κοινότητα και οι πελάτες για της λήψη ανατροφοδότησης σχετικά με τις νέες δυνατότητες που αναζητούν. Στη συνέχεια, αξιολογούνται τα αιτήματα για νέες δυνατότητες και τα εντάσσουν στον "[οδικό χάρτη](https://community.openproject.org/projects/openproject/roadmap)". Επιπλέον, ο χρήστης μπορεί να λάβει βοήθεια και συμβουλές όχι μόνο από την ομάδα του OpenProject αλλά και από την κοινότητα. Υπάρχει συνεχής ανταλλαγή απόψεων για την ανταλλαγή βέλτιστων πρακτικών και την επίλυση προβλημάτων.

### 5\. Προσαρμογή

Δεδομένου ότι όλοι έχουν πρόσβαση στον κώδικα του λογισμικού ανοιχτού κώδικα, υπάρχει η δυνατότητα προσαρμογής του, εάν χρειάζεστε κάτι που δεν υπάρχει ακόμη. Ο ανοιχτός κώδικας σας επιτρέπει να αναπτύξετε τη δική σας προσθήκη στο λογισμικό ή να συνεργαστείτε με την κοινότητα για την ανάπτυξη μιας νέας λειτουργίας. Αντίθετα, με το ιδιόκτητο λογισμικό, οι πιθανότητες να λάβετε μια προσαρμοσμένη ανάπτυξη είναι περιορισμένες και αν υπάρξουν, μπορεί να είναι πολύ δαπανηρές. Το [OpenProject παρέχει ένα ισχυρό API](https://www.openproject.org/docs/api/) για να διευκολύνει την προσαρμογή με κάθε δυνατό τρόπο.

### 6\. Διαφάνεια

Με τον κώδικα να είναι διαθέσιμος και ορατός, γνωρίζετε τι λαμβάνετε, το εύρος καθώς και όλους τους περιορισμούς που μπορούν να εντοπιστούν πριν από την υλοποίηση ή τις αναβαθμίσεις. Αυτό που βλέπετε είναι αυτό που παίρνετε, κάτι που δεν ισχύει απαραίτητα με το ιδιόκτητο λογισμικό.

### 7\. Ταχύτερη ανάπτυξη

Χάρη σε μια ταλαντούχα κοινότητα που συνεργάζεται, περισσότερες νέες δυνατότητες και επίσης λύσεις για προβλήματα μπορούν να αναπτυχθούν ταχύτερα, καθώς ο κώδικας είναι διαθέσιμος. Οι νέες εξελίξεις πρέπει επίσης να είναι ανοιχτού κώδικα, ώστε να ωφελείται ολόκληρη η κοινότητα και μια λειτουργία να αναπτύσσεται μόνο μία φορά.

### 8\. Κόστος

Οι λύσεις ανοιχτού κώδικα μπορεί να είναι [πιο οικονομικές](https://www.linuxfoundation.org/blog/blog/6-reasons-why-open-source-software-lowers-development-costs). Η εξοικονόμηση κόστους ξεκινά από την απόκτηση, αλλά επεκτείνεται στην υλοποίηση, την υποστήριξη και τη συντήρηση.

## Συμπέρασμα

Επιλέγοντας ένα λογισμικό διαχείρισης έργων ανοιχτού κώδικα, όπως το [OpenProject](https://www.openproject.org/), απολαμβάνετε την ευελιξία, την ασφάλεια, τη διαφάνεια και τη δυνατότητα προσαρμογής που παρέχει ο ανοιχτός κώδικας. Αυτά τα πλεονεκτήματα, σε συνδυασμό με τη δυναμική υποστήριξη από την κοινότητα και το χαμηλότερο κόστος, καθιστούν τις λύσεις ανοιχτού κώδικα μια εξαιρετική επιλογή για μακροπρόθεσμα και σύνθετα έργα.

Αρχική δημοσίευση:  
[https://eiosifidis.blogspot.com/2024/08/openproject.html](https://eiosifidis.blogspot.com/2024/08/openproject.html){:target="\_blank"}
